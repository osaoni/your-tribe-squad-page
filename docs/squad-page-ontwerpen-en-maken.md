# Your Tribe - Squad Page

## Squad Page ontwerpen en maken (Maandag)

_In de workshop S01W2-01-Squad-Page wordt behandeld wat je gaat doen._

Volg onderstaand fases om met een team een squadpagina te ontwerpen en maken en op GitHub te publiceren.


### Analyseren

In de analysefase inventariseer je wat er moet gebeuren om een taak uit te voeren,  formuleer je een aantal uitgangspunten waar je ontwerp aan moet voldoen en hoe jullie gaan samenwerken. Ook zet je de _repository_ klaar waarin jullie gaan werken. Maar je begint altijd met een sprintplanning! 

#### 1. Sprintplanning

Je begint een project altijd met een sprintplanning. Dan weet je wat de planning is, wat we de komende weken gaan doen en wat er van je wordt verwacht. 

1. Lees de instructies van deze leertaak zorgvuldig door 
2. Bekijk de verschillende fases van de Development Lifecycle en wat je per fase gaat doen
3. Bespreek met jouw team wat je aan werk verwacht en maak een planning op basis van wat er op de [programma website](https://programma.fdnd.nl/static-web/your-tribe) staat, welke workshops staan op het programma, wat heb je nodig voor de code/design review van vrijdag, en wat ga je presenteren tijdens de expo volgende week vrijdag?


#### 2. Repository klaarzetten

Jullie gaan als team 1 website maken. Jullie maken 1 ontwerp, je werkt soms in je eigen code en soms zullen jullie de code gaan samenvoegen. Die doe je door met je team 1 gezamenlijke _repository_ te gebruiken. 

1. Slechts één teamlid _forkt_ de leertaak 'Your Tribe Squad Page' voor deze opdracht.
2. Deze persoon voegt de teamleden toe als 'Collaborators': Ga naar de settings van de _repository_, klik op _collaborators_ en voeg de GitHub accounts van de overige teamleden toe.
3. Nu kunnen alle teamleden samenwerken op die _repository_, door deze allemaal te _clonen_ (downloaden).
4. Alle teamleden kunnen nu op hun eigen computer onderdelen van de website coderen, en hun aanpassingen en wijzigingen _committen_ en _pushen_ naar jullie gezamenlijke _repository_. Dit is een manier van samenwerken in code, via GitHub.


#### 3. Team Canvas invullen

Als je in een team gaat werken, is het belangrijk om afspraken te maken over de samenwerking, zodat alle teamleden goed op één lijn zitten. 
Vul met jouw team een Team Canvas in om een goed vertrekpunt voor jouw teamproject te hebben. Voor het invullen van het Team Canvas is een Workshop met uitleg beschikbaar. 

#### Bronnen Team Canvas invullen

- [Workshop Team Canvas](team-canvas.md)




### Ontwerpen

Bij de start van de ontwerpfase weet je (ongeveer) wat er moet gebeuren om een opdracht uit te voeren, hoeveel tijd er is, met wie je gaat werken en hoe. In de ontwerpfase neem je ontwerp-beslissingen en zorg je dat je precies weet wat je moet gaan bouwen.  

De opdracht is: **Ontwerp en maak met een team een Squad Page. Op de squadpagina komt een overzicht van alle visitekaartjes uit de squad en worden interessante plekken op de Amstelcampus getoond.**

Eerst ga je met je team de visitekaartjes uit je squad bekijken en inspiratie zoeken. Daarna ga je de Amstelcampus onderzoeken en ideeën schetsen voor jullie website. Daarna kun je gaan bouwen... 

<!-- Voor veel opdrachtgevers geldt dat ze nu pas duidelijk krijgen hoe het resultaat eruit zal zien. En dat is een moment waarop veel opdrachtgevers veel duidelijker kunnen aangeven wat ze wel en niet willen. 
-->
  

#### 1. Visitekaartjes verzamelen en bekijken

1. Verzamel op jullie [Miro board](https://miro.com/app/board/uXjVKh1tR08=/) alle visitekaartjes uit je squad. Maak een screenshot en plak dit in jullie Miro board.
2. Bespreek de kaartjes en benoem en beschrijf verschillen en overeenkomsten.
3. Kun je de kaartjes op een bepaalde manier organiseren? Bedenk en probeer verschillende manieren.

#### 2. Inspiratie zoeken

1. Zoek online minimaal 12 voorbeelden van overzichtspagina's met veel informatie. Maak screenshots en voeg ze toe aan jullie Miro board. 
2. Bespreek de voorbeelden, wat werkt goed, welke vormen zijn interessant ...
3. Schets aan de hand van de voorbeelden een paar ideeën hoe jullie de visitekaartjes kunnen tonen.

#### 3. Amstelcampus onderzoeken

Op jullie website komen ook interessante plekken op de [Amstelcampus](https://www.hva.nl/locaties/campus/amstelcampus.html) van de HvA. Hiervoor gaan jullie eerst de Amstelcampus onderzoeken! Waar kan je goed werken met een team in de middag? Waar kun je lekker eten? Waar kun je bidden? Waar kun je met een frisbee gooien? Waar is het mooiste uitzicht? Ga met je team rondlopen en schrijf de plekken op.

Er is een mooie werkplek op de 3e verdieping bij CMD, de Medialounge, en in het Kohnstammhuis (KSH) is een "Broedplaats" op de 1e verdieping naast de bibliotheek. Er zijn verschillende plekken waar je koffie kan halen, in het Jakoba Mulderhuis (JMH), in het Benno Premselahuis (BPH) en in het Wibauthuis (WBH), daar is ook een restaurant. Er is een voetbalveldje. Een gymzaal. En vlak in de buurt een supermarkt, de Coffee Company, Bagels and Beans, ... Waar zijn nog meer interessante plekken op de Amstelcampus om te hangen of om te werken?


#### 4. Schetsen en breakdown

Nu je (ongeveer) weet wat je op jullie squadpagina kan tonen, ga je schetsen en ideeën bedenken. 

1. Schets individueel minstens 4 ideeën voor jullie squadpagina op papier.
2. Maak gezamenlijk een selectie van de beste ideeën en schets jullie ontwerp op een whiteboard. 
3. Maak een issue aan bij jullie gezamenlijke leertaak, geef het de titel "Ontwerp squadpage" en voeg jullie ontwerp toe met uitleg. Dit is jullie eerste ontwerp dat jullie gaan proberen te bouwen.
4. Maak dan met je team een breakdown schets van jullie ontwerp op het whiteboard. Richt je in eerste instantie op de HTML. Kijk bij de [HTML reference van MDN](https://developer.mozilla.org/en-US/docs/Web/HTML/Element) welke elementen je kan gebruiken, of [bij de workshop van week 1](https://github.com/fdnd-task/your-tribe-profile-card/blob/main/docs/breakdown-schets.md) als je even niet meer weet hoe je een goede breakdown maakt.
5. Voeg de breakdown schets toe aan het issue met jullie ontwerp. Een docent bespreekt de breakdown met jullie en geeft feedback.


#### Bronnen breakdown

- [HTML element reference](https://developer.mozilla.org/en-US/docs/Web/HTML/Element)
- [How to section your HTML](https://css-tricks.com/how-to-section-your-html/)



### Bouwen

In de bouwfase realiseer je de beslissingen uit de ontwerpfase in HTML, CSS en JS.

Op basis van je ontwerpschets kan je beginnen met de content in HTML. In eerste instantie bouwen alle teamleden dezelfde pagina('s) individueel. Bespreek met je team hoe je conflicten gaat voorkomen, aangezien je wel in dezelfde _repository_ werkt. Volgende week kunnen jullie de code samenbrengen.

#### Aanpak bouwfase

1. Alle teamleden werken aan de hand van de breakdownschets dezelfde pagina uit in HTML. <!-- Geef de HTMl bestanden een andere naam, anders krijg je conflicten als je je code gaat _comitten_ en _pushen_. -->
2. Ga vervolgens de pagina vormgeven met CSS.
3. Bespreek jullie vorderingen regelmatig, bekijk elkaars code en help elkaar.
4. ...


### Integreren

In de integratiefase voer je de aanpassingen door zodat iedereen ze kan zien.

#### Aanpak integreerfase

Bespreek jullie vorderingen regelmatig en bedenk hoe je uiteindelijk 1 website kan opleveren ... in eerste instantie werken jullie allemaal dezelfde pagina's uit. In de tweede week moeten jullie ervoor zorgen dat er 1 website wordt opgeleverd en gaan jullie aan dezelfde pagina werken.

1. Zorg dat je je code regelmatig _commit_ en _pusht_ naar _GitHub_.
2. Schrijf goede titels (en beschrijving) van je _commit_ zodat je teamgenoten ook snappen wat er is toegevoegd of aangepast aan jullie repository.
3. Als een ander een wijziging naar jullie gezamenlijke _repository_ _pusht_ dan krijg je in de GitHub Desktop app te zien dat een teamlid iets heeft aangepast. Klik op _pull_ om de wijzigingen van je teamgenoot naar je computer te downloaden. 


### Testen

Tijdens de code/design review op vrijdag krijgen jullie feedback op je code en ontwerp. Tussendoor kun je ook feedback vragen. Na een test analyseer je de feedback met je team en kun je aan een volgende iteratie beginnen ... 


